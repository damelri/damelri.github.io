# Ingyen pénz itt nem lesz, de akkor mégis miről lesz szó?
Informatikus lévén főleg IT témákban szeretnék tudást átadni a közönségnek. 
Tudom, hogy ez lesz az n+1-ik ilyen jellegű tartalom az interneten, de a tanulásban nagyon fontosnak tartom, hogy ha valamit tudni szeretnénk, akkor azt érdemes több forrásból is megvizsgálni.

## Szoftverfejlesztés (földi halandóknak is)
Itt lesz programozás és az ahhoz kapcsolódó egyéb teendők (pl. tesztelés) is, amelyek teljesen az alapoktól indulnak. A tervem az, hogy inkább magát a gondolkodás menetét ismerje meg az olvasó, mint a technikai részleteket. Természetesen az utóbbiról is lesz szó, de úgy vélem, hogy sokkal nagyobb hangsúlyt kell fektetni arra, hogy egy problémát hogyan oldjunk meg, mik a megfelelő lépések.
A példáim valószínűleg eltérőbbek lesznek a szokásostól, nem feltétlenül lesznek valós problémákra hasznosak, de cserébe megpróbálok némi humort is csempézni majd közéjük. 
A feladatok megoldása nem feltétlenül lesz szép, sőt... Azt az általános elvet vallom, hogy először működjenek megfelelően a dolgok, azután jöhetnek az optimalizációk és az egyéb huncutságok.

## Rendszergazdai partizánkodások
Vegyes témákat hozok, de azok is az alaptoktól indulnak. Hálózatok, ötletes (néhol furfangos) rendszer konfigurációk (még abban felhőben is, ami nem az égen van), és természetesen megfelelően változatos hibák feltárása majd azok orvoslása.
Szóval lesz itt sok minden, viszont ami nem: azok a hardverek (bár ez idővel változhat, de jelenleg erre nincs erőforrásom). A példák a fent említett megvalósítást fogják itt is követni.

## AI (el)használat
Ahogy látom az AI ma már napjaink része lett és nem valószínű, hogy hirtelen megszűnjön a jövőben. Azt is látom, hogy sokan még nem igazán tudják ezeket az eszközöket megfelelően használni, pedig a mesterséges intelligencia egy eléggé hasznos eszköz lehet. Főleg akkor, ha nem csak kínos meme generálásokra akarjuk használni. Szóval, igen, igyekszem itt megmutatni, hogy hogyan készíts vele minőségi memeket a munkádhoz!

Ha még itt vagy és nem riasztottalak el, akkor gyanítom, hogy a következő cikkek valamelyikében újra találkozni fogunk. Addig is, ha van kérdésed, észrevételed, ötleted a fentiekkel kapcsolatosan, akkor oszd meg velem bátran!
